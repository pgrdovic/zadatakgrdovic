#LIBRARY CARPENTRY
##Općenito o Library Carpentry
Library Carpentry razvija lekcije i organizira radionice za osobe koje rade u knjižnicama ili u poslu koji se povezan sa informacijskim ulogama. Cilj Library Carpentry je stvoriti odskočnu dasku koja nastoji osnažiti informacijsku zajednicu na način da svladaju korištenje softvera, ali i da usavrše rad sa podatcima i njihovim strukturama. Radionice Library Carpentrya sastoje se od lekcija, a postoji ih nekoliko. Voditelji radionica odnosno instruktori, kao i učenici moraju slijediti pravila o ponašanju unutar Library Carpentry. 

##Čemu podučava Library Carpentry
Library Carpentry nastoji podučiti ljude koji rade u knjižnicama ili ostalim informacijskim ustanovama kako u knjižničnim zadatcima primjeniti žargonske izraze i fraze razvoja softvera, ali i znanje o podacima. Također, održava lekcija o pravilnoj identifikaciji podataka, te o pravilnoj primjeni struktura podataka. S druge strane, održava lekcije koje nastoje naučiti učenike kako programski transferirati i mapirati podatke iz jednog oblika u drugi, te kako učinkovito raditi sa istraživačima, IT kolegama i kolegama iz ustanove.  Lekcije učenike upoznavaju sa osnovnim pojmovima, frazama i konceptima o razvoju softvera i znanosti o podacima. Kako na najbolji način raditi sa strukturama podataka, te koje fraze upotrebljavati prilikom pretraživanja baza podataka. Također, nastoje svoje učenike upoznati sa radom UNIX-a, Pythona-a, GIT-a, SQL-a. 

#DATA CARPENTRY
##Općenito o Data Carpentry
Data Carpentry razvija i održava radionice o temeljnim vještinama upotrebljavanja podataka prilikom provođena istraživanja. Njihova misija je pružiti istraživačima visokokvalitetnu i specifičnu obuku koja pokriva cijeli životni ciklus istraživanja koja se temelje na podacima.   Data Carpentry je sada projekt lekcija u okviru The Carpentries nakon što se spojio sa Software Carpentry 2018. godine. Njihov fokus je nadograđivanja postojećeg znanja učenika kako bi im se omogućilo da brzo primjene vještine koje su naučili na vlastita istraživanja. Njihova početna ciljana skupina su učenici koji imaju malo ili nimalo prethodnog računalnog znanja. Također, Data Carpentry nastoji stvoriti prijateljsko okruženje u kojemu bi mogli osnažiti istraživače u otrkivanju podataka.

##Čemu podučava Data Carpentry
Data Carpentry osposobljava istraživače temeljnim vještinama upotrebe podataka za učinkovitu, djeljivu i reproduktivnu istraživačku praksu. Data Carpentry nastoji voditi pristupačne radionice koje se sastoje od visokokvalitetnih lekcija prilagođenih određenom području. Sastoji se od lekcija poznavanja engleskog i španjolskog jezika, poznavanja rada na računalu. Poznavanje rada u poljima kao što su genomika, ekologija, društvene znanosti, geoprostorni podaci, te računalni programi za programiranje. Unutar svakog tog polja postoje lekcije. Ekologija obuhvaća radionice: organizacija podataka u proračunskim tablicama za ekologe, čišćenje podataka pomoću OpenRefine-a, Upravljanje podacima sa SQL-om, analiza podataka i vizualizacija u R-u i u Pythonu. Sve navedene radionice za ekologe, provode se na engleskom jeziku. Genomika obuhvaća radionice: uvod u konadnu liniju, osporavanje i obrada podataka, uvod u Cloud Computing. Društvene znanosti obuhvaćaju: organizacija podataka u proračunskim tablicama, čišćenje podataka pomoću OpenRefine, analiza podataka i vizualizacija s R-om. I tako nadalje za svako pojedino područje. 

#SOFTWARE CARPENTRY
##Općenito o Software Carpentry
Još od 1998. godine, Software Carpentry pdoučava istraživače računalnim vještinama koje su im potrebne kako bi u manje vremena postigli veće rezultate. Njihovi instruktori su volonteri, te se njihovi materijali mogu koristiti pomoću licence Creative Commons- Attribution license. Radionica Software Carpentry-a je veoma praktična, a traje dva dana, te pokriva osnovne vještine potrebne za produktivan rad u malom istraživačkom timu. Kratki vodiči izmjenjuju se s praktičnim vježbama, a sva nastava se odvija putem kodiranja. Nakon održavanja tečaja, na samom kraju korisnici ispunjavaju upitnik kako bi se Software Carpentry uvjerio da su radionice pdoučavanja na odgovarajućoj razini. 

##Čemu podučava Software Carpentry
Unutar dvodnevnog događaja, odnosno unutar održane radionice pokrivena su područja kao što su: poznavanje rada na Unix Shell-u, kontrola verzija s Mecurialom, programiranje pomoću GAP-a, programiranje sa MATLAB-om, korištenje Git-a, te poznavanje rada na Pythonu kao i programiranje. Također, lekcija pokriva i područje korištenja baza podataka kao i SQL-a. Lekcije se održavaju na engleskom i španjolskom jeziku.

#LEKCIJE POVEZANE SA INFORMACIJSKIM DJELATNOSTIMA
Kada u globalu pogledamo lekcije koje se nude unutar već spomenutih; Software Carpentry, Data Carpentry i Library Carpentri, možemo zaključiti kako se velik broj tih lekcija može povezati odnosno iskoristiti prilikom rada unutar informacijskih djelatnosi; knjižnica, arhivi itd. U nastavku teksta izdvojit ću najvažnije.

##Poznavanje rada na računalu
Na samome početku važno je izdvojiti lekcije koje nudi Data Carpentry, a to je poznavanje rada na računalu. Rad na i sa pomoću računala je u današnje vrijeme nužan u bilo kojem poslu, a posebice u poslu unutar informacijskih ustanova koje rade sa podacima koji se nalaze isključivo na računalu, a ako ne unose se u računalo kako bi se mogli kasnije pretraživati. Poznavanje rada na računalu uvelike pripomaže u obavljanju različitih poslova unutar informacijskih djelatnosti. Kako bi se znalo raditi sa podacima, pretraživati ih, organizirati ih, pretraživati baze računala, potrebno je znati raditi na računalu, a ove lekcije su prvenstveno namjenjene starijim osobama koje nisu odrasle uz računala kao mlađe generacije.

##Python
Python je programski jezik opće namjene, interpretiran i visoke razine. Unutar IT zajednice česte su kritike Pythona na račun njegove sporosti. Pošto je Python interpreterski jezik, programi napisani u njemu vrše se malo sporije za usporedbu od kompajlerskih jezika. Unatoč tome Python se vrlo često koristi. Stoga možemo pretpostaviti kako je Python jedan od programskih jezika koje koriste programeri unutar knjižnice kako vi pomoću njega izradili program koji olakšava neke uobičajene funkcije. 

##Web scrapping 
Web scrapping, web žetva ili web ekstrakcija podataka, se koristi za povlačenje podataka sa web stranica. Softver za to može pristupiti World Wide Web-u izravno pomoću protokola za prijenos hiperteksta ili putem web preglednika. Pojam web scrapping se odnosi na automatizirane procese koji se provode pomoću web robota. To je oblik kopiranja u kojemu se određeni podaci kopiraju odnosno prikupljaju sa interneta u središnju lokalnu bazu podataka ili u proračunske tablice, radi kasnijeg pretraživanja ili analize. Web scrapping se može koristiti recimo u knjižnicama, prilikom upita korisnika o materijalima koji se nalaze na Internetu, a potrebna su mu za neko istraživanje. Kao i u ostalim informacijskim ustanovama, koje nastoje svojim korisnicima pružiti sve potrebne informacije, Web scrapping se najčešće koristi za istraživanja, a putem njega se prikupljaju potrebnji podaci koji se za daljnje istraživanje spremaju u tablice, a kasnije i analiziraju. A i prilikom izrađivanja web stranica, pomoću web scrappinga informacijske ustanove mogu dohvaćati podatke sa ostalih web stranica koji su im u datom trenutku potrebni.

##MarcEdit
MarcEdit je softverski paket za ureživanje metapodataka koji se koristi prvenstveno za stvaranje i upravljanje MARC zapisima. Stoga možemo zaključiti kako je ta lekcija usko povezana sa knjižnicom kao i njezinim zaposlenicima koji treba posjedovati te vještine. MARC (engl. Machine Readable Cataloging) funkcionira na način da neki određeni stroj ili računalo može čitati i interpretirati kataložne zapise.  

##OpenRefine
OpenRefine se ranije zvao Google Refine, a prije toga Freebase Gridworks, je samostalno otvorena desktop aplikacija za čišćenje podataka, ali i za transformaciju podataka iz jednog formata u drugi format. Ta aktivnost je poznata pod nazivom „wrangling“ podataka. OpenRefine je veoma sličan aplikacijama za proračunske tablice, a važno je naglasiti kako može raditi sa formatima proračunskih tablica, no međutim ponaša se više kao baza podataka. OpenRefine može se koristiti prilikom rada sa tekstualnim datotekama, te na taj način pripomoći u transformaciji potrebnih podataka i grupiranju kako bi podaci bili strukturirani, a sam tekstualni dokument kako bi bio što razumljiviji. 

##Istraživačke vještine
Važno je spomenuti lekcije koje nudi Data Carpentry: osposobljava istraživače temeljnim vještinama upotrebe podataka za učinkovitu, djeljivu i reproduktivnu istraživačku praksu. Unutar informacijskih ustanova odnosno područja često se provode brojna istraživanja, za koja su važna poznavanja vještina istraživanja, organizacija i pravilno vrednovanje dobivenih podataka. Također, treba spomenuti i Software Carpentry koji nudi lekcije koje pokrivaju osnovne vještine potrebne za produktivan rad u malom istraživačkom timu što je od velike važnosti jer se brojni istraživački autori rade u timo od dvije do pet osoba, unutar informacijskih područja. 

##Rad sa podacima
Na samom kraju važno je istaknuti lekcije koje nudi Library Carpentry a to su pravilna identifikacija podataka kao i pravilno pretraživanje informacija odnosno pravilno korištenje fraza prilikom pretraživanja kako bi dobiveni rezultati bili što relevantniji. To su vještine koje su izuzetno potrebne svim osobama koje rade u informacijskim ustanovama jer sama riječ govori kako su usko povezane sa njima. Njihove glavne zadaće su pronalaženje informacija, njihova identifikacija, pohrana i upravljanje informacijama. Stoga je od velike važnosti da posjeduju vještine odnosno da nauče kako se koristiti informacija. Nije potrebno izdvojiti niti jednu informacijsku ustanovu u kojoj se mogu primjeniti ove lekcije jer u svakoj ustanovi je to znanje prijeko potrebno kako bi se nakon organizacije podataka moglo doći kasnije do onih koji su im potrebni. 

